---
title: O nás
permalink: /o-nas/
---

Naše parta vedoucích pořádá tábory už více než 13 let. Navazujeme na tradici
tábora Údolí mloků u řeky Berounky v křivoklátských lesích.

Nyní pořádáme tábor pod záštitou **zapsaného spolku Mloci**, jehož členy většina z nás je.

{% include person.html
  name="Jirka Šantín"
  avatar="/assets/img/jiri_santin.jpg"
  role="Hlavní vedoucí"
  about="Jirka vystudoval strojní fakultu ČVUT a nyní pracuje pro univerzitní centrum UCEEB.
  <br>
Je velmi starostlivý, cílevědomý a rád má ve věcech pořádek. V jeho slovníku prakticky chybí slova neumím a nejde. Moc rád se směje, a i když nemá vůbec paměť na texty, rád si od srdce zazpívá a slova si doplní sám. Je velmi empatický, vždycky je nablízku když někdo potřebuje slyšet milé slůvko nebo povzbudit. Má moc rád děti, koneckonců, i on sám je čas od času takové velké dítě. Když je ale potřeba, svou přirozenou autoritou si hravě sjedná pořádek. A právě to všechno z něj dělá prvotřídního hlavního vedoucího.
<br>
S manželkou Péťou, která byla hlavním vedoucím dříve, jsou jedna ruka a perfektně se doplňují, na táboře i v životě.
A protože jim nedávno život obohatil syn Jindříšek, třímá teď Jirka táborové otěže plně ve svých rukách, zatímco Péťa čile běhá za capartem." %}

{% include person.html
  name="Iva Germek"
  avatar="/assets/img/iva_germek.jpg"
  role="Zdravotnice"
  about="Ivča je dětská sestra pracující v akutní péči v nemocnici Na Homolce.
    Má 34 let zdravotnické praxe. Na tábory začala jezdit se svými dětmi. Je
    velice ochotná a pečlivá, schopná vymyslet spoustu zábavy a bohatého
    programu. Na táboře je velice akční a najdete ji vždycky tam, kde je smích
    a zábava.<br>
    Čím Ivču nejlépe vystihnout? Nejlépe asi větou „Adrenalin denním chlebem,
    klid za odměnu“."
%}


{% include person.html
  name="Eva Smékalová"
  avatar="/assets/img/eva_smekalova.jpg"
  role="Zdravotnice II"
  about="Eva je sestra u dospělých pacientů, pracuje v akutní péči NNH,
    prošla chirurgickým oddělením a také záchrankou. Zkušenosti s dětskými
    tábory má bohaté jako učitelka plavání i zdravotnice, navíc na tábory
    jezdila celé své dětství i dospívání. V tradici pokračuje i se svými
    dětmi, které již několikátý rok jezdí s Mloky. <br>
    Jako její děti, tak i Eva byla vedená k táborovémuduchu, zná nepřeberné
    množství táborových písní, také je ráda zpívá :). Nikdy nezkazí žádnou
    legraci a také se na spoustě legrace podílí ;). <br>
    Pochází z maloměsta nad Sázavou takže: řeka, plavání, brusle, lyže,
    zpěv tanec... nic není nemožné! Hlavně když jsou tváře kolem rozesmáté!"
%}


{% include person.html
  name="Miki Jouza"
  avatar="/assets/img/miki_jouza.jpg"
  role="Vedoucí"
  about=" Miki vystudoval Vysokou školu chemicko-technickou v Praze. Nyní pracuje v obchodní společnosti VEIDEC, která prodává lepidla a jiné chemické přípravky.  Na dětský tábor jezdí již přes 40 let a má velké zkušenosti s vedením oddílu.
<br>Ve svém volném čase hraje volejbal, jezdí na lyžích a hraje na kytaru. Miki rád pořádá sportovní a vědomostní soutěže. " %}

{% include person.html
  name="Kačka Musílková"
  avatar="/assets/img/kacka_musilkova.jpg"
  role="Vedoucí"
  about="Kačka studuje v Praze Architekturu na ČVUT a s dočasným přerušením i Dějiny umění na Univerzitě Karlově. Už odmala však z hlavního města unikala o prázdninách do přírody na tábor a po dvou letech pauzy to nevydržela bez táborové atmosféry a začala jezdit jako praktikantka a posléze vedoucí. Pro práci s dětmi jí pomohlo vyškolit i vyrůstání se třemi sourozenci.
<br>
Ve svém volnu si jednou týdně zaběhá při florbale a čas od času ráda zahraje na klavír. Přitahuje jí tajuplnost historie a všech památek, které zanechala. Na výlet ale s nadšením vyrazí i do hor. " %}

{% include person.html
  name="Erika Musílková"
  avatar="/assets/img/erika_musilkova.jpg"
  role="Vedoucí"
  about="Erika studuje na Právnické fakultě UK v Praze. Pochází ze čtyř sourozenců, takže ráda blbne s dětmi každého věku, a nikdy jí nedojde energie na další hry.
Na tábory jezdí od svých šesti let a tak již odmalička čerpala magickou atmosféru přátelství a zábavy, která na táboře vzniká, a chce ji předávat dětem tak, jak ji znala a milovala ona. <br>
Má velmi ráda hudbu v jakékoli podobě, takže si většinu času něco prozpěvuje a pokaždé s sebou strhne i ostatní. Ve volném čase si také často zahraje na klavír a věnuje se malbě a mnoha sportovním aktivitám. Dvanáct let dělala závodně moderní gymnastiku, ale ani potom bez sportu nevydržela a chodí pro zábavu na badminton, squash, nebo si zatančit.<br>
Ráda si s dětmi povídá o jejich zálibách, poslouchá jejich příběhy a směje se s nimi. Myslí si, že nejvíce se toho člověk naučí právě od nich." %}

{% include person.html
  name="Céca Sekalová"
  avatar="/assets/img/ceca_sekalova.jpg"
  role="Vedoucí"
  about="Céca momentálně studuje v Praze práva a k tomu žurnalistiku na Karlově univerzitě. Na tábory s mloky jezdí odmalička a každým rokem se na pobyt s dětmi v přírodě těší.

  I když se zprvu může zdát spíš jako tichá čtenářka, na táborech ráda předvádí různé taneční kreace na diskotékách,  zpívá vždy, když je k tomu příležitost, a s každým se ráda seznámí. Sama sice neexceluje v týmových sportech, svému oddílu ale nadšeně fandí ve všech kláních. Ve volném čase se vyžívá ve všech formách umění, proto je možné ji během roku potkat hlavně v galeriích a kinech. Za pohybem vyráží hlavně do přírody, bazénu, nebo na taneční sál." %}


{% include person.html
  name="Péťa Šantínová"
  avatar="/assets/img/peta_santinova.jpg"
  role="Táborová poletucha"
  about="Péťa vystudoval architekturu na stavárně ČVUT v Praze a následně i učitelství, aby se více přiblížila práci s dětmi. Ve své praxi vystřídala vedle práce v architektonických ateliérech také práci na základní a střední škole.
<br>
Již od dětství jezdila na dětské tábory a poté co odrostla školní docházce jí láska k táborům neopustila a pokračovala jako praktikant, později vedoucí a časem i hlavní vedoucí. Funkci hlavního vedoucího zastávala víc než 8 let. V současnosti je na mateřské a po táboře ji doprovází malý drak Jindra.
<br>
Jejími koníčky jsou tvoření všeho druhu, hraní na hudební nástroje, zpěv, tanec a dlouhé procházky. Péťa má hlavu plnou kreativních nápadů. Snaží se kolem sebe stále šířit dobrou náladu, protože je pro ní důležité, aby děti trávily čas na táboře s úsměvem. S úsměvem jde totiž vše lépe! " %}
